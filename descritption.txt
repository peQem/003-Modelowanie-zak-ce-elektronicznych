Piszę publikację (doktoratu mi się na starość zachciało) o modelowaniu różnego rodzaju zakłóceń elektronicznych. Badam, czy te zakłócenia, pochodzące od różnego rodzaju transmisji mają charakter stochastyczny. No i generalnie, np.: szum termiczny to piękny szum biały (idealny gaussowski normalny). No, ale mam zakłócenia bardziej deterministyczne, powiedziałabym, że impulsowe wręcz. I one już wyglądają jak inne rozkłady (tak na oko). Na przykład, teraz patrzę na coś od WiFi, co wygląda jak piękny rozkład Laplace’a (a przynajmniej tak mi się wydaje). Jednak, na „wydaje mi się” nikt nie daje 140 pkt i publikacji w poczytnym periodyku 😕 
Szukam zatem aparatu, który pomoże mi sprawdzić, czy dane pomiarowe, które dostaje, to dany rozkład. Wiem, że rozkład normalny sprawdzę sobie Kołomogrovem-Smirnovem, Litterforcem, Shapiro-Wilkiem, albo D’Agostino, ale za cholerę nie wiem, co w przydatku, kiedy mam dane, które wyglądają jak rozkład inny, niż normalny (np.: Laplace, Beta, Cauchy, Chi… etc)
Siedziałeś w tym kiedyś? Masz jakieś pomysły może?
Na dysku mam SPSS, PQStat i Statistice, jakby co. 

Zrobiłam Ci Excela z danymi - sygnały sa w osobnych zakładkach: szum termiczny, szum OFDM i szum WiFi6. Generalnie tak, I i Q to parametry sygnału. Sygnał jest wektorem liczb zespolonych. I to składowa rzeczywista, a Q to składowa urojona. Z punktu widzenia statystyki możemy I i Q traktować jako dwuwymiarową zmienną losową (I,Q), a funkcję gęstości liczyć jako dwuwymiarową funkcję gęstości f(I,Q).  Jednak, ja chcę porównywać to z szumami teoretycznymi, jak White Noise, więc potrzebuje traktować I i Q jako osobne, jednowymiarowe zmienne losowe, których funkcje gęstości będą osobno: f(I) i f(Q). Wykreśliłam histogramy dla tych sygnałów. Dla szumu termicznego i szumu od OFDM mam piękny Gauss - widać na oko i testy normalności Kołomogrova i Shapiro-Wilka dają mi taki wynik. Gorzej w zakłóceniami od WiFi6. Byłby normalny, ale mam jakiś dziwny pik w środku, który mi burzy wszystko. Nie znam narzędzia, które by przeanalizowało tę próbkę i samo mi powiedziało, jaki to rozkład.